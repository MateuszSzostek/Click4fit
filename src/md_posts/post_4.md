---
id: "0004"
slug: "jak-wykorzystać-technologie-w-fitnessie-Wideo-treści-socia-media"
nextslug: "czego-potrzebujesz-aby-przeprowadzic-trening-online"
title: "JAK WYKORZYSTYWAĆ TECHNOLOGIE W FITNESIE? WIDEO, TREŚCI, SOCIAL MEDIA."
nexttitle: "CZEGO POTRZEBUJESZ, ABY PRZEPROWADZIĆ TRENING ONLINE?"
keywords: "platformy do treningów online, trenerzy online, treningów online"
shortDesc: "Branża fitness w dobie pandemii Covid – 19 przechodzi istotną zmianę. Nowe technologie i znacznie łatwiejszy dostęp do Internetu, a także zamknięcie punktów stacjonarnych spowodowały, że instruktorzy i siłownie przeniosły się do sieci. Ludzie nadal chętnie korzystają z zajęć fitness, ale w nieco zmienionej formie. Z poniższego artykułu dowiesz się jak zmieniła się branża fitness w czasie pandemii, co daje wykorzystanie nowych technologii w branży fitness oraz jak wykorzystać wideo, treści i social media do rozwoju swojej działalności fitness. Zapraszamy do lektury."
postImage: images/wykorzystanie_technologii_w_fitnessie.jpg
---

![Wykorzystanie technologii w fitnessie](./images/wykorzystanie_technologii_w_fitnessie.jpg)

<h2>Jak zmieniła się branża fitness w czasie pandemii?</h2>
Przed pandemią branża fitness kwitła. Ludzie chętnie korzystali z siłowni, zajęć sportowych i innych form aktywności fizycznej. Z roku na rok rosła liczba stałych bywalców placówek, w których można było zadbać o swój wygląd, zdrowie i dobre samopoczucie. Ze względu na restrykcje, jakie nałożył rząd na całą branżę, ograniczono możliwość funkcjonowania siłowni, lub zamknięto całkowicie wiele miejsc. Pandemia koronawirusa nie sprawiła jednak, że ludzie przestali ćwiczyć. W odpowiedzi na rosnące oczekiwania użytkowników, wiele placówek i trenerów fitness przeniosło swoją działalność do Internetu. Pomocne w tym okazały się platformy do treningów online, które oferują największe bazy trenerów fitness i siłowni. Trenerzy, którzy do tej pory korzystali z siłowni, by na nich trenować swoich podopiecznych, stracili tę możliwość. W związku z zamknięciem użytkowników w domach i brakiem możliwości ćwiczenia na maszynach zmieniono nieco formę ćwiczeń. Popularniejszym niż dotychczas staje się więc ćwiczenie w zaciszu własnego mieszkania, z wykorzystaniem domowego sprzętu i urządzeń podłączonych do sieci. Dzięki takiej możliwości nie tylko trenerzy online nadal mają pracę, ale również ich podopieczni mogą uprawiać ulubione aktywności fizyczne i dbać tym samym o swoją sylwetkę oraz zdrowie. Rosnąca popularność treningów online zachęca także osoby do tej pory nie ćwiczące, które z różnych względów nie chciały lub nie mogły bywać na siłowni. W domu można ćwiczyć o każdej dowolnej porze, nawet mając pod opieką dzieci, co byłoby trudne w innym miejscu.

<h2>Co daje wykorzystanie nowych technologii w branży fitness?</h2>
Do nowych technologii zalicza się przede wszystkim Internet i wszelkie urządzenia typu smartphone, tablet, komputer czy laptop. To za ich pomocą dostępne jest korzystanie z platform do treningów online. Żeby nie zaprzepaścić swoich dotychczasowych wyników, sportowcy i miłośnicy aktywności fizycznej szukają nowych sposobów realizacji wyznaczonych sobie celów. Przeniesienie się branży fitness do Internetu daje im taką możliwość. Wykorzystując nowe technologie do działalności klubów sportowych, mają one szansę na sprawne działanie i pozyskiwanie nowych klientów oraz nietracenie stałych. Rozwój sportowy jest również możliwy pomimo zamkniętych siłowni, co stwarza całkiem nowe perspektywy dla trenerów i użytkowników. Dzięki takim formom przekazu jak media społecznościowe, platformy do treningów czy blogi, branża fitness może dotrzeć do całkiem nowej grupy użytkowników. Do tej pory niewiele młodych ludzi korzystało z siłowni, teraz gdy modne stało się ćwiczenie w domu, chętniej  poszukują oni nowych zajęć i ciekawych, efektywnych treningów. Dostępność i łatwość w obsłudze treningów online to wielka zachęta dla wszystkich niezdecydowanych.

<h2>Jak wykorzystać wideo, treści i social media do rozwoju swojej działalności fitness?</h2>
Internet daje wiele możliwości, jeśli chodzi o nawiązywanie kontaktu i utrzymywanie go z innymi użytkownikami. Dla trenerów fitness, którzy stracili pracę przez pandemię, jest to dogodne miejsce na spotkania z podopiecznymi. Mogą oni wykorzystać do tego celu platformę do treningu online, na której za pomocą wideo, nagrają i sprzedadzą swój autorski zestaw ćwiczeń, a także połączą się na żywo we wspólnym treningu z użytkownikami platformy. 
Forma wideo jest ciekawa dla osób ćwiczących, ponieważ chętnie wracają oni do danego nagrania, powtarzają ciąg ćwiczeń, a w razie potrzeby mogą je zapisać i powrócić do nich w wolnej chwili. Również blogi i wpisy w Internecie skupiają rzeszę chętnych. Miłośnicy fitnessu szukają porad, opisów ćwiczeń i wskazówek do wykonywania nowych aktywności w takiej formie. Jest ona dostępna przez cały czas i może być łatwo zapisana do późniejszego odczytania. Natomiast social media to miejsce komunikacji trenerów z podopiecznymi oraz idealny sposób na wypromowanie swoich działań. Na profilach społecznościowych można zebrać chętnych i przekierować ich na platformę, na której aktualnie prowadzi się treningi. Dobrym sposobem na zachęcenie ludzi do ćwiczeń z daną osobą będzie także udostępnienie na social mediach krótkich urywków lub zestawów ćwiczeń. Niezależnie od tego, co wybiorą trenerzy, sieć i platforma do treningów online daje wiele możliwości rozwoju marki własnej.
